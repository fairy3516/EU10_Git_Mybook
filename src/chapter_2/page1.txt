Birlikte ejderhanın yakut gözlerini çevirdik. Gözleri anında
parlamaya başladı. Annabeth'le birlikte hızla geri çekilip
birbirimize tosladık. Ejderhanın ağzı açıldı. Sanki
[52]
çenesinin hareket edip etmediğini kontrol ediyordu. Sonra
kafasını çevirip bize baktı. Boynu gıcırtıyla bir, iki kez döndü.
Derken kraterin ortası yarıldı.
Ejderha hantal hantal topraktan dışarı fırladı. Tıpkı bir köpek
gibi silkelenerek üstündeki tozu, çamuru üstümüze
başımıza saçtı. Otomaton öyle muazzamdı ki dilimizi
yutmuş gibi ona bakıyorduk. Yani tamam, iyi bir temizliğe
ihtiyacı vardı ve orasından burasından da birkaç
tel sarkıyordu ama gövdesi inanılmazdı. Tıpkı yüksek
teknolojiyle tasarlanmış bir tank gibiydi. Gövdesinin yan
tarafında bronz ve altın pullar vardı, pulların üstünde de
değerli taşlar. Bacakları bir ağaç gövdesi kadar kalındı,
ayaklarında da sipsivri tırnaklar vardı. Çoğu Yunan ejderhası
